---
inFeed: true
hasPage: true
inNav: false
inLanguage: null
starred: false
keywords: []
description: ''
datePublished: '2015-12-12T09:41:27.546Z'
dateModified: '2015-12-12T09:38:18.204Z'
title: Apple Watchin paritusohjeet uuteen iPhoneen
author: []
sourcePath: _posts/2015-12-12-apple-watchin-paritusohjeet-uuteen-iphoneen.md
published: true
authors: []
publisher:
  name: null
  domain: null
  url: null
  favicon: null
url: apple-watchin-paritusohjeet-uuteen-iphoneen/index.html
_type: Article

---
Olet mahdollisesti hankkinut jo Apple Watch -älykellon ja olet joko päivittämässä uusiin iPhone 6S -puhelimiin myöhemmin tai sitten oma puhelimesi on mennyt rikki ja saat uuden iPhonen takuuna. Joka tapauksessa, joskus tulee aika jolloin Apple Watch pitää parittaa uuteen iPhoneen syystä tai toisesta.

Tässä ohje miten siirrät kaikki Apple Watchin tiedot uuteen iPhoneesi:

### 1\. Poista Apple Watch -laitepari vanhasta iPhonestasi.

[Tämän][0]Applen ohjeen mukaan sinun pitäisi poistaa Apple Watch -laitepari vanhasta iPhonestasi, koska näin saat tuoreimman varmuuskopion tallennettua puhelimeesi ja sitä kautta puhelimen varmuuskopioon.

Voit poistaa parituksen menemällä iPhonen Apple Watch -sovelluksessa polkua:  
Watch-sovellus → Apple Watch → Poista Apple Watch -laitepari

iPhonen on oltava kuitenkin lähellä jotta varmuuskopio tallentuu.

#### Jos et poistanut laiteparia vanhasta puhelimestasi

Älä huoli, voit ottaa Apple Watchin käyttöön myös uudella puhelimella mutta tällöin se pyyhitään ensin tehdasasetuksiin. Kun yrität parittaa Watchia uuteen iPhoneesi, saat ilmoituksen tyhjentää Apple Watch ensin. Tämän jälkeen kellon parituksen yhteydessä siihen voidaan palauttaa varmuuskopio uudesta iPhonestasi.

### 2\. Varmuuskopioi vanha iPhonesi

Ihan ensiksi: varmista että iPhone on varmuuskopioitu. Helpoin tapa on käyttää iCloudia.  
(Kun varmuuskopioit iPhonesi iCloudiin ja/tai iTunesiin, puhelimesi varmuuskopio sisältää myös Apple Watchin tiedot)

Suuntaa iPhonella seuraavan polun taakse:  
Asetukset → iCloud → Varmuuskopiointi

Katso että iCloud-varmuuskopiot ovat päällä. Jos ne ovat, näet myös "Varmuuskopioi nyt" -valinnan. Täppää sitä ja odota että varmuuskopiointi tulee valmiiksi.

### 3\. Palauta varmuuskopio uuteen iPhoneesi

Käynnistäessäsi uuden iPhonesi ensimmäisen kerran, joudut käymään läpi normaalit asetusvalikot. Tietyssä kohdassa vaihtoehtoihin ilmestyy palautus iCloud-varmuuskopiosta (tai iTunes). Valitse se ja anna Apple ID -salasanasi kun sitä pyydetään.

(Jos olet ottanut uuden iPhonesi käyttöön uutena, sinun pitää nollata se takaisin alkutilanteeseen. Voit tehdä sen Asetuksista:  
Asetukset → Yleiset → Nollaa → Poista kaikki sisältö ja asetukset.)

# Apple Watchin paritusohjeet uuteen iPhoneen

### 4\. Miten yhdistät Apple Watchin uuteen iPhoneesi

Kun kellosi ei ole enää paritettu vanhaan iPhoneesi, voit nyt yhdistää sen uuteen iPhoneesi. Koska iPhonesi on palautettu vanhan laitteesi varmuuskopiosta, tuo varmuuskopio sisältää myös Apple Watchin tiedot.

[Applen ohjeiden][1]mukaan aloita käynnistämällä Watch-ohjelma**iPhonessasi**.

Sitten valitse kieli kellossasi ja täppää "Aloita paritus" sekä kellossa että puhelimessasi.

Suorita paritustoiminto loppuun asti ja sinulta kysytään sen ohessa haluatko ottaa kellosi käyttöön uutena vai palauttaa varmuuskopioista. Tästä eteenpäin käyt lävitse loput asetukset, kuten kummassa kädessä pidät kelloa, pääsykoodin asettaminen ja niin edelleen. Kun selviät niistä, Apple Watchisi on täsmälleen samassa tilassa kuin viimeinen varmuuskopio oli. Jopa sovellustaulu on samassa järjestyksessä.

Nyt voit jatkaa Apple Watchisi käyttämistä kuten ennenkin.
![](https://the-grid-user-content.s3-us-west-2.amazonaws.com/4db9b6aa-9610-46b8-b3e8-fe060c5fc68c.jpg)

[0]: https://support.apple.com/fi-fi/HT204518
[1]: https://support.apple.com/fi-fi/HT204505